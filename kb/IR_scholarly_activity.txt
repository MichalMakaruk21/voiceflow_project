Zawartość tekstowa strony Kancelarii Iwony Rzucidło w podstronie "Działaność naukowa"

Zakładka Publikacje:
	Jestem autorką i redaktorką książek oraz autorką artykułów naukowych na temat uzasadniania decyzji stosowania prawa, w tym orzeczeń sądowych, procesu stosowania prawa i argumentacji prawniczej. Przygotowuję aktualnie dwie ważne dla praktyki uzasadniania książki. Coraz częściej piszę też o kredytach frankowych.

	Tytuły i opis publlikacji: 
		Tytuł: "Uzasadnienia decyzji stosowania prawa, red. I. Rzucidło-Grochowska, M. Grochowski, Warszawa 2015, Wolters Kluwer."
		Opis: Książka zawiera zbiór artykułów omawiających różne aspekty problemu uzasadniania orzeczeń sądowych (orzeczeń sądów i aktów administracyjnych), a także wynik tego procesu – samo uzasadnienie. Zebrane w książce artykuły dotyczą różnych dziedzin omawianego problemu, w którym jest on traktowany zarówno z perspektywy teorii prawa, dogmatyki prawniczej, jak i obserwacji interdyscyplinarnych (językoznawstwo, psychologia, socjologia). W ich skład wchodzi nie tylko praktyka sądów krajowych, ale także instytucji międzynarodowych (m.in. TSUE, ETPCz itp.) oraz sądownictwa innych państw (francuskiego, niemieckiego i amerykańskiego). Książka została wydana w ramach projektu badawczego w Instytucie Nauk Prawnych Polskiej Akademii Nauk. Stanowi pierwszą wnikliwą i kompleksową analizę problemu uzasadniania w polskiej doktrynie prawnej – ustrukturyzowania dotychczasowego rozproszonego dyskursu i otwarcia przestrzeni do dalszych badań.
		
		Tytuł: "Uzasadnienie orzeczenia sądowego. Ujęcie teoretyczne a poglądy orzecznictwa (Judicial opinion. Perspective of theory of law and of judiciary)"
		Opis: Publikacja przedstawia zagadnienie formułowania motywów stojących za decyzjami stosowania prawa przez sądy. Ukazano w niej uzasadnienie sądowe oraz zjawisko uzasadniania w procesie stosowania prawa. Problematykę tę omówiono, łącząc dwie perspektywy – naukową (w szczególności teorii prawa) i sądową (orzecznictwa sądowego w zakresie uzasadnień orzeczeń). Przedstawiono kompleksową teoretyczną koncepcję uzasadnień oraz to, jak poszczególne aspekty tego zagadnienia są postrzegane w judykaturze: w jaki sposób sądy rozumieją uzasadnienie, czy występują rozbieżności, na jakie elementy uzasadnienia sądy kładą szczególny nacisk. Na tej podstawie sformułowano diagnozę sądowego i naukowego sposobu postrzegania tej kwestii oraz wskazano konsekwencje z niego wynikające – dla samych sądów, stron postępowania, przedstawicieli zawodów prawniczych i budowania kultury prawnej, ale także dla nauki prawa i innych nauk.
		
		Tytuł: "Argumentacja konstytucyjna w uzasadnieniach orzeczeń sądów administracyjnych. Znaczenie i typologia // Constitutional argumentation in judicial opinions of administrative courts. Meaning and typology"
		Opis: Tekst opublikowany w: Kontrola konstytucyjności prawa a stosowanie prawa w orzecznictwie trybunału konstytucyjnego, sądu najwyższego i naczelnego sądu administracyjnego, red. J. Królikowski, J. Podkowik, J. Sułkowski, Warszawa 2017
		
Zakładka Dydaktyka:
	Jestem adiunktem w Europejskiej Wyższej Szkole Prawa i Administracji w Warszawie. Opiekuję się także Kołem Naukowym Teorii i Filozofii Prawa EWSPA. Prowadzę zajęcia ze wstępu do prawoznawstwa, metodologii nauk prawnych, a ze względu na doświadczenie zawodowe – z prawa cywilnego i postępowania cywilnego. Prowadzę także seminarium magisterskie, pomagając studentom przygotowywać prace i rozwijać się w zakresie wybranych przez nich obszarów prawa oraz ucząc warsztatu pisania prac prawniczych.
	
Zakładka Projekt „Sądowe stosowanie prawa”:
	Prowadzę projekt „Sądowe stosowanie prawa” (dawniej: Uzasadnienia decyzji stosowania prawa”, afiliowany przy Instytucie Nauk Prawnych Polskiej Akademii Nauk, pod opieką merytoryczną prof. Ewy Łętowskiej). Projekt ma wymiar naukowy i praktyczny. Skupia badaczy polskich i zagranicznych z zakresu nauk prawnych i innych nauk (psychologii, socjologii, językoznawstwa itd.) oraz sędziów, w tym sędziów Naczelnego Sądu Administracyjnego i Sądu Najwyższego. W jego ramach wydano m.in. książkę Uzasadnienia decyzji stosowania prawa, red. I. Rzucidło-Grochowska, M. Grochowski, Warszawa 2015, Wolters Kluwer oraz Partycypacja w postępowaniu administracyjnym. W kierunku uspołecznienia interesu prawnego, red. Z. Kmieciak, Warszawa 2017, Wolters Kluwer. Zorganizowano także Szkołę Letnią „Uzasadnienia orzeczeń sądowych – perspektyw prawne i interdyscyplinarne”, podczas której skonfrontowano praktyczne (sędziowskie) i naukowe patrzenie na uzasadnienia sądowe. Spotkanie miało charakter szkolenia dla sędziów i doktorantów. Projekt ciągle ewoluuje. Niedługo czeka go zupełnie nowa odsłona!

Zakładka Pozostała działalność naukowa:
	Moja pozostała działalność naukowa to przede wszystkim udział w projektach badawczych i zagraniczne wyjazdy naukowe.

	Uczestniczyłam w projektach badawczych:

		Zob. Sądowe stosowanie prawa (w zakładce Działalność naukowa)

		2012 r. – 2016 r. – „Uzasadnianie orzeczeń sądowych” w ramach programu Ministra Nauki i Szkolnictwa Wyższego „Diamentowy Grant” jako kierownik projektu badawczego prowadzonego w Uniwersytecie Marii Curie-Skłodowskiej w związku z realizacją indywidualnego grantu badawczego pod opieką prof. dr. hab. Leszka Leszczyńskiego

		2014 r. – 2019 r. – „Potencjał argumentacji precedensowych w polskim porządku prawnym (ujęcie teoretyczno-porównawcze)” jako współpracownik w projekcie badawczym realizowanym jako grant Narodowego Centrum Nauki przyznany w konkursie Opus 6 pod kierunkiem prof. dr. hab. Leszka Leszczyńskiego

	Moje wyjazdy naukowe to m.in.:

		marzec – maj 2018 r. – Yale Law School, Yale University, USA – pobyt badawczy poświęcony problematyce uzasadniania orzeczeń sądowych i relacji pomiędzy nauką prawa a sądownictwem (zwł. wykorzystania wypowiedzi przedstawicieli nauk prawnych przez sądy)

		kwiecień 2016 r. – Instytut Maxa Plancka do spraw Porównawczego i Międzynarodowego Prawa Prywatnego, Hamburg, Niemcy – stypendium na realizację badań poświęconych paradygmatowi uzasadniania orzeczeń sądowych w sprawach z zakresu prawa prywatnego

		2016 r. – Oxford University, UK – pobyt badawczy poświęcony problematyce rozumowania sędziowskiego; konsultacje naukowe m.in. z Timothym Endicottem   

		2016 r. – University of Tampere, Finlandia – konsultacje naukowe z prof. Aulisem Aaarnio na temat rozumowania prawniczego oraz kontekstu odkrycia i uzasadnienia

		2016 r. – University of Alicante, Hiszpania – pobyt badawczy poświęcony problematyce argumentacji prawniczej; konsultacje naukowe z prof. Manuelem Atienzą

		marzec 2015 r. – European University Institute, Florencja, Włochy – pobyt badawczy poświęcony problematyce stylu uzasadniania orzeczeń sądowych; konsultacje naukowe z prof. Giovannim Sartorem